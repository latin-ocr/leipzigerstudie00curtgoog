De legione Romanorum 1. Adiutrice. 37

militibus legionariis plane nudata erat: ut enim prioribus
temporibus provinciae complures legiones attributae aranu),
sio per reliquum quoque tempus, quo legiones per totum im·
perium Romanum ita dispersae erant, ut fines ab incursionibus
hostium defenderent, in sola omnium provincia Hispania, 'etiamsi
vicina hostibus non erat, tamen una legio remanebat.²) Quanto
magis tumultuosis illis temporibus praecavendum erat, ne,
postquam in Italia decertatum esset, iterum in provinciis tu-
multus fieret!

Accedebat, quod, cum Cluvius Rufus specie amicitiae et
comitatus a Vitellio Romae retentus esset, Hispania tum legato
vacua erati) Quo absente legionis saltem legato opus erat,
qui summae rerum in provincia praeesset. Quibus de causis
unam legionem tum in Hispania remansisse pro certo habere
nos posse putaverim.

Primum igitur, ut summatim, quae protulimus, repetamus,
legio X. Gemina, quam bello Batavico interfuisse constat,
statim una cum ceteris legionibus, ubi arma contra rebellantes
Germanos ferre constitutum est, iter parare iussa est.

Tum unam quidem legionem Hispaniae praesidio remanere
necesse fuisse statuimus. Atqui legiones VI. Victricem et X. Ge·
minam in Germaniam advenisse ibique bello Batavorum inter-
fuisse apertis verbis Tacitus testatur, cum de legione Ι. Adiu-
trice, quae quibus rebus interfuerit, ad id tompus semper

1) Quam necessarium id praesidium ad ipsius provinciae incolas do·
mandor fuerit, inde intellegi potest, quod etiam Neronis aetate legiones
conus Astures militasse traditum est. Ergo tum paucis anuis intermissis
certe timendum erat, ne provinciales vixdum pacati iterum rebellarent,
praesertim cum novarum rerum cupidissimi essent

2) Etiam usque ad Diocletiani aetatem, quantum cognoscere licet, in
Hispania legio Romana tendebat, nempe VII. Gem'qffigilf. not. dign.
Oc. 42. ed. Seelr.

3) cf. Tac. hist. ll. 65: ‘Clusius comitatui principis adiectus non
adempta Hispania, quam rexit absens exemplo L. Arrunti'. - Id. hist.
Il. bt: ‘nullo tum ibi consulari’ (of. p. 34 adn. 2). - Id. hiat. IV. 39: ‘Mu-
cianus . .. citeriorem Hispaniam ostentans, discessu Cluvii Rufi ra-
ouum. -

 

